# Blog
Il progetto di quest'anno è incentrato a Piazza Garibaldi. Ci troviamo in una situazione totalmente diversa da quella dell'anno scorso a Procida.

# Caso Procida
Le circostanze sono diverse. Questo perché a Procida gli abitanti già sapevano chi fossimo e cosa facessimo. Il progetto era già noto poichè era stato avviato due anni prima. Abbiamo avuto un riscontro positivo e molta collaborazione da parte della gente, la quale ha apprezzato le nostre nuove iniziative e istallazioni.

# Caso Garibaldi
Nel caso di Garibaldi, però, gli abitanti non ci conoscono e noi dobbiamo trovare un nuovo modo di relazionarci e cercare di conquistare la loro fiducia e la loro collaborazione in quello che vorremmo portare/fare sul posto.
Allo stesso tempo ci stiamo muovendo giornalmente sul posto, facendo sopralluoghi suddivisi per le varie zone di Garibaldi, per raccogliere del materiale multimediale.
# 05/12/2024
Durante uno dei nostri sopralluoghi a Garibaldi, abbiamo voluto iniziare ad analizzare il tema della Street Art. Abbiamo notato varie comunicazioni pubblicitarie di attività locali che utilizzano i graffiti con un messaggio promozionale delle stesse.Dopodiché abbiamo ampliato la nostra ricerca ai graffiti più nel generico, evidenziando la loro componente di denuncia sociale. Ad esempio a Corso Umberto, lungo lo spartitraffico giallo, si trova un'enorme presenza di graffiti che rimandano al concetto di rivoluzione, essendo solitamente attraversata dei cortei. Da quì abbiamo iniziato a scattare e salvare alcuni di questi graffiti, notando la presenza in alcune zone di questi ultimi, in diversa lingua. 
I graffiti possono significare molte cose : possono rappresentare un senso di ribellione, una mancanza di attenzione da parte delle forze dell'ordine, una cultura trasgressiva anarchica, uno sfogo, un'arte, il voler sfuggire dalla realtà, il voler lasciare un segno, la democratizzazione del segno. Ma attenzione, anche uno sticker può essere considerato un graffito, e spesso indica un segno di appartenenza ad una comunità. Facendo poi varie ricerche, e parlando con gente del posto, abbiamo scoperto ad esempio che l'Islam non permette di avere icone, e in generale non permette la realizzazione di graffiti.

<video width="640" height="360" controls>
  <source src="graffiti.mp4" type="video/mp4">
</video>

# 21/01/2025
Altra giornata di sopralluoghi a Garibaldi. In questa giornata abbiamo deciso di raccogliere altro materiale multimediale attraverso l'utilizzo della telecamera dei cellulari e della 360 di Pasquale. Quest'ultima si è scoperta essere un mezzo utile per esaminare i vari punti di vista/prospettive. È incredibile come da un video si possano scegliere diverse tipi di visualizzazione. 
Ci siamo mossi con i nostri strumenti audiovisivi lungo il percorso che parte dall'arena (luogo dove siamo soliti riunirci per aggiornarci e scambiarci idee), passando poi per il mercato etnico fino alla Stazione Centrale . Da lì siamo scesi verso la linea uno, lo spazio aperto lì presente, ci ha permesso di viaggiare con l'immaginazione tra le varie architetture. Ci siamo spostati poi verso il mercato dell'Aram fino a concludere il nostro giro dietro Porta Nolana a un negozio di frutta e verdura multietnica. 
L'idea che è nata da noi ragazzi del secondo anno, era quella di voler riprendere una passeggiata di una qualsiasi persona che si ritrova a girare per Garibaldi e che osserva e analizza nello specifico anche i temi del LETTERING (graffiti e stickers), PASSATO PRESENTE E FUTURO (usufruendo del materiale fornito dall'archivio storico e sovrapponendolo all'attualità) e MICRO-MACRO (oggetti di diverse culture). Tematiche che vengono affrontate da tutto il lab. 
Queste sono divisioni fatte con lo scopo di ottenere una visione d'insieme dai vari punti di vista.
Tranquilli, vi continuerò a tenere aggiornati su come le cose si muoveranno e evolveranno !

<video width="640" height="360" controls>
  <source src="video360.mp4" type="video/mp4">
</video>
<video width="640" height="360" controls>
  <source src="signore della frutta.mp4" type="video/mp4">
</video>